### Εργαστήριο #3 - Εισαγωγή στις κλάσεις και τα αντικείμενα
___
Σκοπός του τρίτου εργαστηρίου είναι να εξοικειωθείτε με το ορισμό κλάσεων στη γλώσσα προγραμματισμού Java

___
#### Ασκήσεις ####
Δημιουργήσετε μια κλάση σε γλώσσα `java` η οποία να υλοποιεί μετατροπές θερμοκρασίας από βαθμούς Κελσίου σε βαθμούς Φαρενάιτ και αντίστροφα.Ονομάστε την κλάση σας `TemperatureConverter`.

Η κλάση σας να περιέχει __μόνο ένα πεδίο δεδομένων__, τύπου `int` το οποίο αποθηκεύει μια θερμοκρασία εκφρασμένη ως _Κελσίου_. H κλάση σας θα πρέπει να παρέχει __μόνο default constructor__.

Επιπλέον θα πρέπει να παρέχει τις __public μεθόδους__:
* `void setCelcius(int c)` και	`void setFahrenheit(int f)`οι οποίες θέτουν μια νέα τιμή θερμοκρασίας· η κλήση βέβαια της δεύτερης, αφού η κλάση περιλαμβάνει μόνο ένα πεδίο int που αποθηκεύει τη θερμοκρασία ως Celcius, θα πρέπει να μετατρέπει κατάλληλα την τιμή από oF σε οC.
* `int getFahrenheit()` και `int getCelcius()`οι οποίες να επιστρέφουν την θερμοκρασία του πεδίου temp ως Φαρενάιτ και Κελσίου αντίστοιχα.
* `toString()` η οποία να επιστρέφει τη θερμοκρασία του πεδίου temp στις δύο μορφές ως εξής:	Θερμοκρασία: 	30οC 	86oF

Τέλος υλοποιήστε κατάλληλη μέθοδο main για την είσοδο-ανάγνωση θερμοκρασίας Κελσίου ή Φαρενάιτ (με ερώτηση στο χρήστη) από το τερματικό με χρήση της Scanner και εκτύπωσή της στις δύο μορφές πίσω στο τερματικό του χρήστη.

Σημ. 1: Για μετατροπή Κελσίου σε Φαρενάιτ πολλαπλασιάστε τη θερμοκρασία Κελσίου επί 9/5 και προσθέστε 32.
Σημ. 2: Για μετατροπή Φαρενάιτ σε Κελσίου αφαιρέστε από θερμοκρασία Φαρενάιτ 32 και πολλαπλασιάστε τη επί 5/9.

_Ελέγξτε τον κώδικά σας δίνοντας αρχική τιμή 25oC και μια ακόμη φορά δίνοντας τη θερμοκρασία Φαρενάιτ που σας υπολόγισε ο κώδικά σας._

----
Αντίστοιχα με πριν δημιουργήσετε μια κλάση σε γλώσσα `java` η οποία να υλοποιεί μετατροπές απόστασης από χιλιόμετρα σε μίλια και ναυτικά μίλα.
Ονομάστε την κλάση σας `DistanceConverter`. Η κλάση να περιέχει μόνο ένα μέλος δεδομένων που αποθηκεύει την τιμή των χιλιομέτρων (τύπου float).
* 1 ναυτικό μίλι = 1,852χμλ
* 1 μίλι = 1,609χμλ
