### Εργαστήριο #2b - Περισσότερη εισαγωγή στη Java, τη JVM και το JDK
___
Σκοπός του δεύτερου εργαστηρίου είναι να εξοικειωθείτε με βασικά στοιχεία της γλώσσας προγραμματισμού Java: Μεταβλητές, πρωτογενείς τύποι δεδομένων, μετατροπές, τελεστές, σχόλια ___& έλεγχος ροής___, επίσης σκοπός είναι να εξασκηθείτε στη χρήση του terminal/cmd για τη μεταγλώττιση και εκτέλεση κώδικα Java.

---
#### Χρήση τερματικού ####
* Windows Command Prompt in 15 Minutes https://www.cs.princeton.edu/courses/archive/spr05/cos126/cmd-prompt.html
* The Linux command line for beginner https://ubuntu.com/tutorials/command-line-for-beginners#3-opening-a-terminal

___
#### Ασκήσεις ####
* Ένα κατάστημα βιολογικών ειδών χρεώνει 3,60€ την εξάδα, ενώ χρεωνει 0,75€ κάθε ένα αυγό εκτός συσκευασίας εξάδας. Γράψτε ένα πρόγραμμα σε Java το οποίο ζητά από το χρήστη το πλήθος των αυγών που επιθυμεί, υπολογίζει και εμφανίζει το συνολικό κόστος της παραγγελίας αναλυτικά. Πχ:
      Παραγγείλατε 16 αυγά, δλδ 2 6άδες κόστους 3,60€ καθεμία και 4 ακόμη αυγά κόστους 0.75€ κάθε ένα. Συνολικό κόστος 10,20€

* Γράψτε ένα πρόγραμμα σε Java που δηλώνει ως σταθερά τον αριθμό των χιλιομέτρων (1,852) που ισούνται με ένα ναυτικό μίλι. Το πρόγραμμά σας να ζητά από το χρήστη μια απόσταση σε ναυτικά μίλια και να υπολογίζει και να εμφανίζει την τιμή σε χιλιόμετρα. Πχ:
        Απόσταση σε ναυτικά μίλια: 17
        Απόσταση σε χιλιόμετρα: 31,484

* Γράψτε ένα πρόγραμμα σε Java το οποίο να ζητάει ένα ακέραιο πλήθος δευτερολέπτων και στην συνέχεια να εκτυπώνει τον χρόνο που δόθηκε στην μορφή ώρες : λεπτά : δευτερόλεπτα. Πχ:
        Πλήθος δευτερολέπτων: 5000
        Χρόνος: 1:23':20"

* Γράψτε ένα πρόγραμμα σε Java το οποίο βρίσκει εάν ένας αριθμός είναι άρτιος ή περιττός και εμφανίζει σχετικό μήνυμα.

* Γράψτε ένα πρόγραμμα σε Java το οποίο ζητάει τα μήκη των πλευρών ενός τριγώνου και μας πληροφορεί εάν είναι ισοσκελές. Να ληφθεί υπόψη ότι το ισόπλευρο τρίγωνο δεν είναι ισοσκελές.

* Γράψτε ένα πρόγραμμα σε Java το οποίο ζητάει τις συντεταγμένες ενός σημείου και επιστρέφει σε ποιο τεταρτημόριο αυτό ανήκει ή πάνω σε ποιόν άξονα βρίσκεται ή αν είναι το κέντρο των αξόνων.

* Γράψτε ένα πρόγραμμα σε Java το οποίο να ζητάει έναν φυσικό αριθμό από τον χρήστη και να εμφανίζει το άθροισμα όλων των φυσικών αριθμών μέχρι και αυτόν στην οθόνη. _(1 φορά για κάθε βρόχο)_

* Γράψτε εφαρμογή που εμφανίζει το παραγοντικό για κάθε ακέραια τιμή από 1 έως 10. Το παραγοντικό ενός αριθμού είναι το γινόμενο αυτού του αριθμού επί κάθε θετικό ακέραιο μικρότερό του. Για παράδειγμα, το 4 παραγοντικό είναι 4 * 3 * 2 * 1 ή 24.

* Γράψτε εφαρμογή που ζητά από τον χρήστη δύο ακεραίους και εμφανίζει όλους τους ακεραίους που υπάρχουν μεταξύ τους. Αν δεν υπάρχουν ακέραιοι μεταξύ των εισηγμένων τιμών, θα πρέπει να εμφανίζεται ανάλογο μήνυμα. Το πρόγραμμα θα πρέπει να λειτουργεί ανεξαρτήτως του ποια τιμή από τις εισηγμένες είναι μεγαλύτερη.

* Γράψτε εφαρμογή που εμφανίζει κάθε τέλειο αριθμό από το 1 έως το 1.000. Ο τέλειος αριθμός ισούται με το άθροισμα όλων των αριθμών που τον διαιρούν τέλεια εκτός από τον εαυτό του. Για παράδειγμα, το 6 είναι τέλειος, επειδή τα 1, 2 και 3 τον διαιρούν τέλεια και το άθροισμά τους είναι 6. Το 12 ωστόσο δεν είναι τέλειος αριθμός, επειδή τα 1, 2, 3, 4 και 6 τον διαιρούν τέλεια, αλλά το άθροισμά τους είναι μεγαλύτερο από 12.

* Γράψτε πρόγραμμα το οποίο να ζητάει από τον χρήστη δέκα αριθμούς και στο τέλος να εμφανίζει το άθροισμα και τον μέσο όρο τους.

* Γράψτε ένα πρόγραμμα σε Java για μια εταιρία κινητής ώστε να βοηθήσει του πελάτες της να επιλέξουν το κατάλληλο πακέτο:

    | Λεπτά ομιλίας | SMS | Δεδομένα | Πακέτο | Κόστος |
    |--------------:|----:|---------:|:------:|-------:|
    | 200 | - | - | Α | 12,00€ |
    | 400 | 50 | 500ΜΒ | Β | 20,00€ |
    | 1000 | 500 | 5000ΜΒ | Γ | 50,00€ |

    Το πρόγραμμά σας να ζητά από τον χρήστη τις μέγιστες επιθυμητές τιμές μηνιαίως για λεπτά ομιλίας, γραπτά μηνύματα και πακέτα δεδομένων και προτείνει το καλύτερο πρόγραμμα για τις ανάγκες του.
